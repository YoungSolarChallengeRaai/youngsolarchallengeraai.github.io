---
title: "540 kerstbomen....!"
author: "Allison Han van der Spoel"
summary: "Afgelopen kerst hebben we meegedaan aan de kerstbomen actie van Gemeente Smallingerland. Scholen en sportclubs uit de hele gemeente konden meedoen aan deze actie, door zo veel mogelijk kerstbomen te verzamelen en in te leveren. Voor elke kerstboom krijgt je team €0,75."
thumbnail: "/resources/images/posts/trees.jpg" 
---
Afgelopen kerst hebben we meegedaan aan de kerstbomen actie van Gemeente Smallingerland. Scholen en sportclubs uit de hele gemeente konden meedoen aan deze actie, door zo veel mogelijk kerstbomen te verzamelen en in te leveren. Voor elke kerstboom krijgt je team €0,75. Al weken van tevoren is bij kennissen, vrienden en familie gevraagd of wij de bomen uit huis mochten hebben. Deze bomen hebben we op 8 januari allemaal opgehaald en naar ons verzamelpunt gebracht: het Liudger. 
Natuurlijk kon deze actie niet slagen zonder de hulp van een aantal ouders. De moeder van Allison was teller en coördinator, de vaders van Bauke en Maloe waren de hele dag rondjes aan het rijden door Drachten met een kar vol kerstbomen achter de auto en de vader van Nils had de dag van tevoren ook al een aantal ritjes gemaakt. Er kwam zelfs een vrachtwagen aan te pas, met dank aan Hamburg Bezorgdiensten! Ook meneer Van Rooij en meneer Wilbrink hebben heel wat kerstbomen opgehaald met een kar. 
Aan het einde van de dag was iedereen uitgeput van al het sjouwen, maar we hebben de actie met groot succes en veel plezier afgerond. De opbrengst was 540 bomen! Al die bomen hebben de gemeente heel wat ritjes bespaard, en onze kas een beetje gevuld. 
