---
title: "Wow, we zijn begonnen!"
author: "Allison Han van der Spoel"
summary: "Het bouwpakket hebben we nog niet binnen. Bouwen kon nog niet, maar brainstormen, PR en sponsering konden al wel doen. Nu alleen nog een team naam."
thumbnail: "/resources/images/posts/logo.png"
---

Wow, we zijn begonnen! En dat betekent dat we ook van start gaan met het blog! Het bouwpakket hebben we nog niet binnen, dus beginnen met bouwen is nog niet mogelijk. Wat wel kan, is bezig gaan met onderdelen als PR en sponsoring, maar het allereerste wat we moeten hebben, is... een teamnaam!
Na een goede brainstormsessie, kwam Nils met het voorstel “Team Helios” en het hele team was meteen verkocht. Kort, krachtig en het heeft ook nog eens een mooie betekenis. Helios is namelijk de zonnegod uit de Griekse mythologie. Wat kan er nog toepasselijker zijn dan dit? Nils kwam ook nog met een tweede geniaal idee: onze boot gaan we Circe noemen. Zij is de dochter van Helios.
Op die manier hebben we twee prachtige namen gekregen, eentje voor ons team en eentje voor onze boot. En bij elk team hoort natuurlijk ook een logo. Die taak heb ik op me genomen. Ik ben begonnen met schetsen maken, gewoon alles op papier zetten. Samen met meneer Wilbrink heb ik de schetsen omgezet in concrete ideeën en daar ben ik mee aan de slag gegaan. Twee weken later had ik de digitale versie af en heb ik die aan de rest van het team laten zien. Dit is het resultaat!
